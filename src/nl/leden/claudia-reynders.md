---
title: Claudia Reynders
key: claudia-reynders
date: 2019-11-10
graphic:
    src: /assets/images/member-avatars/claudia-reynders.jpg
    alt: Claudia Reynders
jobtitle: 'community manager / front-end designer'
mentor: 
    desc: 'Of je nu al gestart bent in IT of niet, je kan bij mij terecht voor allerlei vragen en tech-gerelateerde ontwerpen. <br><a href="https://cal.com/claudia-rndrs/internal-fronteers-call">Let&lsquo;s talk!</a>'
    availability: true
specialties:
    - UX design
    - UI design
    - Inclusive design
    - Accessibilty
    - HTML/CSS
---

Claudia is een veelzijdige professional die al een lange weg doorheen het tech landschap heeft afgelegd.
 
Haar eerste stappen zette ze als PHP web developer, maar al gauw werd duidelijk dat Claudia gebeten was door frontend en design. Na een aantal jaren als front-end developer te werken, kon ze aan de slag als technisch product manager, waar ze voornamelijk met lokale startups samenwerkte. 
Dit was de eerste job waarbij Claudia ook kleine teams moest leiden.

Gezien haar eigen gezondheid en beperkingen al voor de nodige hindernissen heeft gezorgd verdiepte Claudia zich verder UX design. Zo gaf ze sinds ook al enkele malen gastlessen ivm toegankelijk en inclusief design.

In 2017 richtte Claudia een eigen community op, die ze buiten haar werkuren verder uitbouwde. Deze community had als doel om vrouwelijke developers van over heel BelgiÃ« met elkaar in contact te brengen en hen te ondersteunen. Dit gebeurde door middel van allerlei activiteiten (meetups, workshops en interactieve sessies), een maandelijkse nieuwsbrief en interviews waarbij telkens een lokaal rolmodel in de spotlight werd gezet. Er werden ook individuele advies sessies aangeboden, waarbij een lid beroep kon doen op CV en solicitatie advies. 

Bij dit initiatief kwamen Claudia's voorgaande ervaringen en kennis goed te pas, zo werden alle websites gerelateerd aan de community door haar ontworpen, gebouwd en onderhouden. Na 6 jaar en door het steeds groter wordend aantal uitdagingen werd er uiteindelijk beslist om het initiatief stop te zetten. 

De recentste jaren is Claudia actief als freelancer en combineert ze zo de kennis en ervaring die ze in de verschillende tech-gerelateerde rollen door de jaren heeft opgedaan. Tot voor kort had ze een opdracht als career coach, waarbij ze studenten van een coding bootcamp begeleidde naar de jobmarkt.  Nadien ondersteundde ze diezelfde bootcamp een tijdje als community manager waarbij de focus lag bij het uitbouwen van een mentor programma voor vrouwen in tech en een alumni community.

Claudia zet zich het liefst in voor doelen die voor een positieve impact zorgen zoals het voorgenoemde mentorprogramma e.d.
Maar aarzel niet om haar te contacteren indien je vragen hebt of een sparringpartner zoekt.