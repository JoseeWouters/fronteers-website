---
title: We hebben een nieuwe website!
date: 2024-10-23
author: Anneke Sinnema
summary: 'Fronteers heeft een nieuwe website. Vijf jaar hebben we aan deze site gewerkt, maar eindelijk kunnen we het eindresultaat aan jullie laten zien!'
# graphic:
#     src: /_img/new-website.jpg
#     alt: 
#     figcaption: 
categories:
    - Vereniging
---

De website is gemaakt door een [grote groep vrijwilligers](/nl/informatie/colofon) die gedurende de covid-19 pandemie online, en daarna in Utrecht, meerdere sessies bij elkaar zijn gekomen om aan de site te werken. De insteek was om het _samen_ te doen: een project te maken waarbij niet alleen het eindresultaat belangrijk was, maar het proces ernaartoe evengoed. Een manier om een keer met die ene collega die je via Fronteers kent samen te werken, ook als je daar normaal de kans niet snel toe hebt. En om van elkaar te leren, want we vinden kennisdeling heel belangrijk als vereniging.

Dit was ook de reden dat het wat langer heeft geduurd. Zo'n sociaal project had natuurlijk te lijden onder de wereldwijde coronapandemie. Maar, wij van Fronteers geven het niet zo snel op, en het eindresultaat spreekt voor zich! 

De nieuwe website is gebouwd met [Eleventy](https://www.11ty.dev/), een static site generator ontwikkeld door Zach Leatherman. We hopen met de keuze voor Eleventy een systeem te hebben waar elke collega developer betrekkelijk eenvoudig zich in kan redden. Is het perfect? Nee. Is het foutloos? Verre van. Maar dat heeft ook een bepaalde charme. Als je iets ziet, kun je een [issue maken](https://github.com/fronteers/website/issues/new/choose) of een [fork maken](https://github.com/fronteers/website/fork) en zelf een wijziging voorstellen. En is dit nog nieuw voor je, dan is er vast wel een vrijwilliger die je eens wil helpen met hoe Git werkt, want dit is een mooie plek om het te oefenen.

## Maar wat kun je allemaal op deze nieuwe site?

- Je mag - mits je lid bent van de vereniging - zelf [een profiel aanmaken](https://github.com/fronteers/website/blob/main/docs/represent.md) waarop je jezelf laat zien. Er wordt dan naar gelinkt vanuit ons ledenoverzicht. Als we een aantal profielen hebben, kunnen we ook pagina's live zetten waarop je gevonden kan worden als werkzoekende, freelancer of als iemand die wel eens junioren wil mentoren. 
- Je kunt ook een blog schrijven en insturen. Schrijf je blog in Markdown (je kunt hiervoor [een sjabloon](https://github.com/fronteers/website/blob/main/templates/blog-nl.md) vinden op Github) en plaats het in de juiste map. Maak een pull-request en iemand van onze marketingcommissie kijkt je inzending na. Wordt je PR gemerged, dan sta je op de site! üëè
- Heeft je bedrijf een vacature, dan kunnen je ontwikkelaars tot de vacature verloopt nog correcties doen in een proces dat minder afhankelijk is van 1 vrijwilliger. Shout out naar Bernard die _jarenlang_ voor ons de vacaturebank heeft gedaan! üôè
- De site is nu ook tweetalig. Waarmee we hopen ook Engelstalige expats te kunnen betrekken bij de vereniging.
- Tot slot zijn onze [website bezoekersstatistieken](https://plausible.io/fronteers.nl) voor iedereen openbaar in te zien.

## Openingsactie!

Om de nieuwe website te lanceren hebben we een openingsactie! De rest van het jaar berekenen wij **geen kosten** voor het [plaatsen van een vacature](/nl/werk-en-freelance/vacature-plaatsen/). 

## Bedankjes

Ten eerste bedanken wij natuurlijk de [vrijwilligers en passanten](https://github.com/fronteers/website/graphs/contributors) die in de afgelopen jaren een bijdrage hebben geleverd aan deze nieuwe website! 

We worden gehost door Netlify die ons sponsort met een [Open Source Unlimited pakket](https://www.netlify.com/legal/open-source-policy/).

Het design is gemaakt door Ready For Take-Off, die je kunt kennen van de designs van Fronteers Conference 2015, 2016 en 2017. 
