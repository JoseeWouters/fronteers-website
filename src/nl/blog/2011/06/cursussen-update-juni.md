---
title: "Workshops update juni"
date: 2011-06-06
author: Matijs Brinkhuis
categories: 
  - Workshops
---
Inmiddels hebben we alweer vijf cursussen achter de rug. Naast [ppk](/workshops/css-positionering-peter-paul-koch) die het jaar aftrapte met CSS Positionering, zijn er cursussen gegeven door [Vasilis van Gemert](/workshops/adaptief-ontwikkelen-vasilis-van-gemert) (twee keer al zelfs), [Peter van der Zee](/workshops/javascript-achtbaan-peter-van-der-zee) en [Peter Beverloo](/workshops/praktisch-html5-peter-beverloo). Tijd voor een update.

De eerstvolgende workshop is [Inclusive Design](/workshops/inclusive-design-jeroen-hulscher) die gegeven gaat worden door Jeroen Hulscher. Vanaf vandaag is het mogelijk om je hiervoor [in te schrijven](/workshops/inclusive-design-jeroen-hulscher. Zoals altijd geldt ook voor deze workshop dat je er snel bij moet zijn. Ervaring heeft ons inmiddels geleerd dat de meeste workshops supersnel vol zitten.

In de pijplijn hebben we verder nog ‘iets met web typografie’ waarover binnenkort meer, en een cursus door Stephen Hay getiteld ‘rabid prototyping’ waarvan we niet precies weten wat hij ermee bedoelt maar waar we natuurlijk wel enorm benieuwd naar zijn!

Tot slot nog het volgende. Zoals [eerder aangegeven](/blog/2011/04/cursussen-update-april) hebben we, om uit de kosten te komen, de kosten voor zowel leden als niet-leden verhoogd. De laatste workshop was de eerste waarbij we de nieuwe tarieven gehanteerd hebben en ook de eerste waarbij we in de evaluatie als feedback kregen dat de prijs nu precies goed is. In voorgaande evaluaties kregen we steevast te horen dat we te goedkoop waren!
