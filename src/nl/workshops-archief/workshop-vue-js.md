<h2>Workshop Vue.js</h2>
<p>Vue.js is een relatief nieuw frontend JavaScript-framework dat even krachtig is als de grote tegenhangers Angular en React. Vue.js kent echter een eenvoudiger syntaxis, heeft minder overhead en is sneller te leren. Vue.js wordt ingezet door bedrijven als Nintendo, Alibaba, L’Oréal, MijnOverheid.nl en talloze andere (e-commerce) bedrijven. Een website in Vue bestaat niet meer uit losse, gekoppelde HTML-pagina’s, maar uit meerdere relatief kleine, gespecialiseerde webcomponenten. Deze webcomponenten werken met elkaar samen en vormen zo een complete applicatie.</p>
<p>In deze workshop maak je kennis met de verwerken van data, props en events, routing en andere belangrijke Vue-concepten. We gaan in op Vue versie 2.6, maar de inhoud is ook geschikt voor nieuwere versies, inclusief Vue 3. Daarnaast werpen we een blik op bijkomende tools zoals de Vue CLI, Vuex en meer. Aan het einde van de dag neem je een werkende Vue-applicatie mee naar huis.</p>
<h4>Wat gaan we doen?</h4>
<ul>
<li>Kennismaken met Vue en tooling</li>
<li>Hello World in Vue -  je eerste componenten</li>
<li>Databinding op allerlei manieren</li>
<li>Computed properties</li>
<li>Http-communicatie met axios - gegevens ophalen uit databases</li>
<li>Volgende stappen:
<ul>
<li>Werken met Vue Router</li>
<li>State management met Vuex</li>
<li>Een site uitrollen naar productie.</li>
</ul>
</li>
</ul>
<h4>Wat heb je nodig?</h4>
<p>Zorg er voor dat je voor de workshop over de volgende zaken beschikt:</p>
<ul>
<li>Een laptop. Windows, Macintosh of Linux maakt niet uit.</li>
<li>Een editor waarmee je zelf graag werkt. Visual Studio Code (gratis) of Jetbrains Webstorm (30-dagenversie beschikbaar) beschikken over verschillende Vue.js speciale plugins en zijn dus handig.</li>
<li>Een moderne browser, liefst Google Chrome.</li>
<li>NodeJS 10.x of hoger geïnstalleerd op je laptop.</li>
</ul>
<h4>Over Peter Kassenaar</h4>
<p>Peter Kassenaar is auteur van vele boeken over algemeen pc-gebruik, programmeertalen en internettechnieken. Hij is gespecialiseerd in front-endtools, -frameworks en webapplicaties. Via zijn eigen bedrijf verzorgt hij  trainingen op deze gebieden voor bedrijven en organisaties. De persoonlijke website van Peter is te vinden <a href="https://www.kassenaar.com/">www.kassenaar.com</a>. Je kunt hem volgen op twitter via <a href="https://twitter.com/@PeterKassenaar">@PeterKassenaar</a>.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshops-archief/workshop-vue-js/vue-js-5-september-2019">Vue.js, 22 november 2019</a>, bij Utrecht</li>
</ul>
