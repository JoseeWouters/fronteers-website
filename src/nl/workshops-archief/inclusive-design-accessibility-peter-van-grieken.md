<h2>Workshop: Inclusive Design &amp; Accessibility door Peter van Grieken</h2>
<p>Hoe zorg je voor optimaal gebruiksgemak voor je blinde bezoekers? Wat is WAI-ARIA en wanneer gebruik je het? Wat is voldoende kleurcontrast? Is semantische HTML gebruiken niet gewoon genoeg?</p>
<p>In deze workshop over Inclusive Design en Accessibility gaan we in op toegankelijk ontwerpen voor het web. Aan de hand van verschillende oefeningen leer je op een andere manier naar je ontwerp te kijken. Daarnaast gaan we in de op de achtergrond en krijg je meer inzicht in de redenen waarom accessibility een belangrijk onderdeel het ontwerpproces is.</p>
<p>De workshop is met name geschikt voor ontwerpers en ontwikkelaars die zich op het snijvlak van ontwerp en techniek bevinden; of je UX Designers of Frontend Developer bent, je zult aan het eind van de dag voldoende concrete handvatten hebben om in je dagelijks werk toe te passen. We gaan namelijk zowel vanuit een ontwerpperspectief als vanuit de techniek met toegankelijkheid aan de slag aan de hand van een case waar je gedurende de dag aan zult werken.</p>
<h3>Wat leer je?</h3>
<ul>
<li>Wat is Inclusive Design en hoe verschilt het van Accessibility?</li>
<li>Hoe overtuig je je baas, je collega's of je klanten van het belang van toegankelijk ontwerpen?</li>
<li>Hoe beïnvloedt je werk de gebruikerservaring van je bezoekers?</li>
<li>Hoe kun je toegankelijkheid toepassen in je dagelijks werk?</li>
<li>Op welke punten kunnen bestaande websites verbeterd worden?</li>
<li>Welke tools zijn er om de toegankelijkheid van websites te testen?</li>
</ul>
<h3>Over Peter</h3>
<p><a href="https://twitter.com/petervangrieken">Peter van Grieken</a> is specialist op het gebied van digitale toegankelijkheid. Met zijn bedrijf <a href="https://frozenrockets.nl/">Frozen Rockets</a> streeft hij er naar voor iedereen de best mogelijke gebruikerservaring te ontwerpen.</p>
<h3>Praktische info</h3>
<p>Van de deelnemers wordt verwacht dat ze over voldoende kennis van HTML, CSS en Javascript beschikken. Dit betekent niet dat je frontend developer hoeft te zijn, wel dat je eventuele codevoorbeelden begrijpt en dat je in samenwerking met een developer aan de oefeningen kunt werken. En vergeet je laptop niet mee te nemen.</p>
<p>Leden van Fronteers betalen 150 euro. Niet-leden betalen 250 euro. Beide bedragen zijn exclusief btw.</p>
<p>De workshop wordt gegeven in <a href="https://degrotewerf.nl/">De Grote Werf</a> in Utrecht. HIj duurt van 09.00 uur tot 17.00 uur en is inclusief lunch.</p>
<p>De Grote Werf<br>Oudegracht 201<br>3511 NG Utrecht<br>t: 030 – 7271093</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Archief</h3>
<ul>
<li><a href="/nl/workshops-archief/inclusive-design-accessibility-peter-van-grieken/30-juni-2017">30 juni 2017</a>, bij Utrecht</li>
</ul>
