<h2>Workshop Gatsby.js</h2>
<h3>Workshop Gatsby</h3>
<p>Gatsby is een moderne, razendsnelle sitegenerator gebouwd op React. Met Gatsby kun je zowel statische als dynamische webpagina’s bouwen. Gatsby gebruikt GraphQL als data-aggregatielaag om dynamische data op te halen van o.a. Wordpress, Drupal, Shopify of vanuit bestanden. Gatsby heeft een heel uitgebreid plugin ecosysteem waardoor je met een paar configuratie instellingen een volledige frontend hebt opgebouwd zonder enige HTML/CSS &amp; JavaScript te moeten schrijven. Gatsby wordt gebruikt door bedrijven als Paypal, Apollo, Flamingo en vele anderen.</p>
<p>In deze workshop maak je kennis met het bouwen van een simpele Gatsby site tot een geavanceerde Gatsby site die gebruik maakt van “Gatsby Themes”. We halen onze data uit Wordpress en een custom rest API om te laten zien hoe je Gatsby volledig benut. Na deze workshop ben je een Gatsby goeroe in de dop.</p>
<h4>Wat gaan we doen?</h4>
<ul>
<li>Kennismaken met Gatsby &amp; GraphQL</li>
<li>Gatsby Plugins schrijven en gebruiken</li>
<li>Gatsby Themes schrijven en gebruiken</li>
<li>Connecten met Wordpress API en custom API</li>
<li>Dynamische en statische pagina’s bouwen</li>
<li>Een site uitrollen naar productie</li>
</ul>
<h4>Wat heb je nodig?</h4>
<p>Zorg er voor dat je voor de workshop over de volgende zaken beschikt:</p>
<ul>
<li>Een laptop. Windows, Macintosh of Linux maakt niet uit.</li>
<li>Een editor waarmee je zelf graag werkt, zoals Visual Studio Code (gratis) of Webstorm (30-dagenversie beschikbaar).</li>
<li>Een moderne browser.</li>
<li>NodeJS 10.x of hoger geïnstalleerd op je laptop.</li>
<li><a href="https://yarnpkg.com/lang/en/">Yarn &gt; 1.16.0</a></li>
</ul>
<h4>Over Ward Peeters</h4>
<p>Ward Peeters is een Frontend architect die het web wil verbeteren en inclusief maken voor alle doelgroepen. Hij werkt momenteel fulltime bij Gatsby INC als Frontend freelancer en maakt deel uit van het Gatsby Core team. Naast zijn fulltime job maakt hij ook deel uit van het Lighthouse core team en het preact core team. Voorheen was hij Frontend architect bij Mediahuis. Je kunt hem volgen op twitter via <a href="https://twitter.com/wardpeet">@wardpeet</a>.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
