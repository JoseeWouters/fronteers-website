<h2>Workshop: Grunt voor beginners, door Tom Greuter</h2>
<p>Vind jij het fijn om te weten of je CSS valide is, en blijft? Wil jij je CSS- en JavaScriptcode optimaliseren voordat je de code live zet? Merk je dat je steeds handmatig dezelfde taken moet uitvoeren om een HTML-mockup aan een klant op te leveren? Durf jij je code na een JavaScript-wijziging met een druk op de knop live te zetten?</p>
<p>Het wordt tijd om je front-end code te automatiseren. Grunt is een van de belangrijkste tools waarmee je dit kunt doen. In deze workshop leer je Grunt gebruiken om je eigen code en websites te professionaliseren. Je leert in deze cursus:</p>
<p class="figure full-width bordered"><img src="/_img/workshops/grunt-voor-beginners-tom-greuter/grunt-1.jpg" width="1024" height="408" loading="lazy" decoding="async" alt=""></p>
<ul>
<li>Je CSS automatisch testen op syntaxfouten.</li>
<li>Je CSS-preprocessor, zoals Sass, gebruiken in combinatie met Grunt.</li>
<li>Je JavaScript testen op syntaxfouten (linten).</li>
<li>Je HTML-, CSS- en JavaScript-bestanden samenvoegen en comprimeren.</li>
<li>Je responsive designs testen.</li>
<li>Een lokale webserver draaien voor je HTML-mockups, gebruikmakend van Livereload. Je hebt geen Apache of MAMP meer nodig.</li>
<li>Je bestanden FTP'en als alle voorgaande stappen succesvol afgerond zijn.</li>
</ul>
<h3>Over Tom</h3>
<p><a href="http://tomgreuter.nl">Tom Greuter</a> heeft meer dan 14 jaar professionele ervaring met web development, hoofdzakelijk als front-end developer. Hij was teamlead bij Info.nl en is mede-oprichter van Fronteers. Tegenwoordig werkt hij als freelance front-end developer.</p>
<p class="source"><cite><a href="http://nl.linkedin.com/in/tomgreuter">Arno</a></cite></p>
<blockquote>
<p>Tom is erg betrokken en is goed op de hoogte van wat er speelt in zijn vakgebied. Hij is een fijne collega om mee te werken, heb veel van hem geleerd.</p>
</blockquote>
<h3>Ervaringen van eerdere deelnemers</h3>
<p class="source"><cite><a href="https://twitter.com/asinnema/status/449589372309241856">Anneke Sinnema</a></cite></p>
<blockquote>
<p>Op weg terug naar huis na een supergoede Grunt workshop. #pro blij dat ik gegaan ben! /o/</p>
</blockquote>
<p class="source"><cite><a href="https://twitter.com/roy/status/449566641886863360">Roy Tomeij</a></cite></p>
<blockquote>
<p>Visual CSS testing with PhantomCSS &amp; Grunt. Part of @ludder’s awesome workshop.</p>
</blockquote>
<h3>Meer info</h3>
<p>Deze workshop is erop gericht om hands-on alle stappen te doorlopen om Grunt op te zetten voor kleinere projecten (zoals HTML-mocks, WordPress templates of kleine PHP-sites). Er zal een kleine website meegeleverd worden om de tools op uit te testen, maar natuurlijk kun je ook je eigen werk meenemen en als cursusmateriaal gebruiken.</p>
<p>De workshop is vooral interessant voor mensen die zelf HTML, CSS en JavaScript schrijven. Enige kennis van Git is een pre. Een laptop met installatierechten is een noodzakelijke voorwaarde om mee te doen.</p>
<p class="figure full-width bordered"><img src="/_img/workshops/grunt-voor-beginners-tom-greuter/grunt-2.jpg" width="1024" height="375" loading="lazy" decoding="async" alt=""></p>
<p>Om de tijd in de workshop optimaal benutten zul je vooraf instructies krijgen om de benodigde tools te installeren.</p>
<p>Leden van Fronteers betalen 100 euro. Niet-leden betalen 200 euro. Beide bedragen zijn exclusief btw.</p>
<p>De workshop duurt de hele dag en is inclusief lunch bij Seats2Meet. Een <a href="https://www.seats2meet.com/locations/85/Seats2meet_com_Utrecht_CS">routebeschrijving</a> is te vinden op de site van Seats2Meet.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Archief</h3>
<ul>
<li><a href="/nl/workshops-archief/grunt-voor-beginners-tom-greuter/13-juni-2014">13 juni 2014</a>, bij Seats2Meet Utrecht CS</li>
<li><a href="/nl/workshops-archief/grunt-voor-beginners-tom-greuter/28-maart-2014">28 maart 2014</a>, bij Seats2Meet Utrecht CS</li>
</ul>
