     <h2>Workshop: Rabid Prototyping, door Stephen Hay</h2>
     <p>Rabid Prototyping is een workshop van een dag waar deelnemers technieken, workflows en ideeën leren en uitwisselen om websites en -applicaties razendsnel te prototypen.</p>
     <p>Het presenteren van websites aan opdrachtgevers is moeilijk. Het voorstellingsvermogen van de een is niet gelijk aan dat van de ander. De huidige trends op het gebied van wireframing en prototyping zorgen vaak voor een te grote inspanning in een fase waarin belangrijke keuzes nog niet zijn gemaakt.</p>
     <p>Het zou vreemd zijn om van een architect te eisen dat hij een gebouw laat bouwen voordat hij akkoord heeft voor het bouwen, maar dit soort praktijken zijn aan de orde van de dag bij het ontwikkelen van websites en -applicaties. Daar waar architecten gebruik maken van blauwdrukken, artist's impressions en schaalmodellen, zijn hedendaagse prototypen van websites zo gedetailleerd dat zij al op complete websites lijken, echter zonder styling. Goed of slecht, de meeste front-end developers en interactieontwerpers moeten vaak dit soort web-based wireframes en prototypen ontwikkelen. Het handmatig maken kan teveel tijd kosten—als je bedenkt dat er nog goedkeuring moet plaatsvinden—en het gebruik van prototyping software produceert niet-herbruikbare code. Bovendien worden de mogelijkheden aangedragen of beïnvloed door het softwarepakket.</p>
     <p class="figure full full-width bordered centered"><img src="/_img/cursussen/rabid-prototyping/rabid.jpg" width="550" height="230" loading="lazy" decoding="async" alt=""></p>
     <p>Door gebruik te maken van bijvoorbeeld component-based javascript templating, goed gestructureerde HTML en nieuwe CSS3 layout technieken is het mogelijk om snel prototypen te ontwikkelen die eenvoudig te veranderen zijn, die veel herbruikbare code bevatten, die in diverse browsers en op diverse apparaten kunnen worden getoond en die een voorsprong geven voor de front-end development fase.</p>
     <p>Wij verwachten dat de deelnemers van deze workshop gewapend worden met ideeën en technieken om dit vaak frustrerende deel van het ontwikkelproces aangenaam (en zelfs leuk) te maken.</p>
     <p>De cursus Rabid Prototyping zal worden gegeven door <a href="http://www.the-haystack.com/">Stephen Hay</a></p>
     <p>Leden van Fronteers betalen 100 euro. Niet-leden betalen 200 euro. Beide bedragen zijn exclusief btw.</p>
     <p>De cursus duurt de hele dag en is inclusief lunch bij Seats2Meet in Utrecht. Een <a href="http://www.mindz.com/plazas/Seats2meet_com_Utrecht/pages/Routebeschrijving_en_contact">routebeschrijving</a> is te vinden op de site van Mindz.com. Van deelnemers wordt verwacht dat ze zelf een laptop meenemen.</p>
     <h3>Opgave</h3>
     <p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
     <h3>Archief</h3>
     <ul>
      <li><a href="/nl/workshops-archief/rabid-prototyping-stephen-hay/20-september-2011">20 september 2011</a>, bij Seats2Meet, Utrecht</li>
     </ul>
