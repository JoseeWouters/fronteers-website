<h2>Workshop: Future CSS, door Bert Bos</h2>
<p>CSS is nog steeds in ontwikkeling. De officiële specificatie is opgedeeld in enkele tientallen &quot;modules&quot; die elk hun eigen tijdspad volgen. Sommige zijn al klaar, andere nog maar net begonnen.</p>
<p>Af en toe (de bedoeling is ongeveer elke twee jaar) publiceert de CSS werkgroep van W3C een &quot;CSS Snapshot,&quot; een memo met de lijst van stabiele modules. Maar veel producten, vooral browsers, hebben al experimentele implementaties van modules die nog niet helemaal stabiel zijn.</p>
<p>Deze workshop behandelt de modules die in de afgelopen paar jaar klaar zijn gekomen en de belangrijkste modules die hopelijk in 2013 of 2014 stabiliseren. Dit zijn modules waarvoor experimentele implementaties bestaan of in ieder geval een prototype.</p>
<p>Voorbeelden van stabiele modules zijn Backgrounds and Borders, Multi-column, Colors en Media Queries. Voorbeelden van nog niet zo stabiele modules zijn Transforms, Animations en Exclusions and Shapes. En modules als Flexbox zitten daar ergens tussenin. In totaal komen waarschijnlijk zo'n 12 tot 14 verschillende modules aan bod.</p>
<p>Aan de hand van voorbeelden worden de toepassingen van elke module uitgelegd. Als je een computer meeneemt, kun je ze zelf testen en proberen je eigen variaties te maken.</p>
<p>De workshop Future CSS zal worden gegeven door <a href="http://www.w3.org/People/Bos/">Bert Bos</a>, mede-uitvinder (!) van CSS.</p>
<p>Leden van Fronteers betalen 100 euro. Niet-leden betalen 200 euro. Beide bedragen zijn exclusief btw.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshops-archief/future-css-bert-bos/28-januari-2013">28 januari 2013</a>, bij Seats2Meet, Utrecht</li>
</ul>
