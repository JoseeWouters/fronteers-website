<h2>Workshop: Advanced Sass, door Roy Tomeij</h2>
<p>In deze workshop behandelt Roy de basisconcepten, syntax en features van Sass. Maar belangrijker: het leert je hoe en wanneer Sass te gebruiken om je dagelijkse workflow te verbeteren. Het is een &quot;hands-on&quot; ervaring met veel leuke en uitdagende oefeningen op basis van casussen uit de praktijk. Je begint bij het begin, maar gaandeweg leer je alles over Sass en de vele (vaak onbekende en daardoor onbeminde) mogelijkheden.</p>
<p>Maar daar blijft het niet bij. CSS ontwikkelt zich snel, en dat werpt de vraag op of we überhaupt nog pre-processors gebruiken in de (nabije) toekomst. Nieuwe features in CSS, zoals CSS Custom Properties (ook bekend onder de noemer &quot;CSS Variables&quot;) en @apply, zorgen ervoor dat je een Sass-achtige syntax kunt gebruiken direct in je CSS. Ook deze onderwerpen komen daarom aan bod, zowel hoe ze zelfstandig te gebruiken en in combinatie met Sass.</p>
<p class="source"><cite>Emily Campbell, Hackerrank</cite></p>
<blockquote>
<p>Roy expertly presents his knowledge in a clear and straightforward manner.</p>
</blockquote>
<p>De workshop Advanced Sass zal gegeven worden door <a href="https://twitter.com/roy">Roy Tomeij</a> en is gebaseerd op de workshops die hij eerder gaf op onder andere SassConf, CSS Day en Smashing Conference.</p>
<h4>Wat je leert</h4>
<ul>
<li>Basis Sass-features: variabelen, mixins, enzovoort</li>
<li>Sass data types, operation &amp; control structures</li>
<li>@extend en placeholders</li>
<li>Schrijven van Sass functies voor je eigen grid system</li>
<li>Media query management</li>
<li>Modulair ontwikkelen &amp; architectuur</li>
<li>Het verschil tussen post-processors en pre-processors, en wanneer je welke zou moeten gebruiken</li>
<li>Theming met Sass</li>
<li>Bouwen van je eigen library</li>
<li>Werken met right-to-left layouts</li>
<li>Beter begrip van kleur op het web en hoe kleur te transformeren met code</li>
<li>Automatiseren van CSS animaties met Sass</li>
<li>CSS Custom Properties (CSS Variables) &amp; @apply</li>
<li>Hoe Sass te misbruiken om idiote CSS te schrijven</li>
</ul>
<p>Of je je CSS workflow wilt optimaliseren of simpelweg wilt starten met het gebruiken van de CSS pre-processor Sass, Roy helpt je om een expert te worden.</p>
<p class="source"><cite>Hampton Catlin, uitvinder van Sass</cite></p>
<blockquote>
<p>Roy is by far one of the most knowledgeable Sass developers out there.</p>
</blockquote>
<p>Voor de workshop is geen software vereist: we gebruiken de (gratis) online tool SassMeister om onze Sass-code om te toveren naar CSS. Als je Sass al op je laptop geïnstalleerd hebt en gebruikt, dan mag dat uiteraard ook. Hoe Sass aan de praat te krijgen op je eigen computer is geen onderdeel van de workshop (wel komt tooling ter sprake, de verschillen tussen (Ruby) Sass &amp; LibSass, en het opnemen van Sass in je &quot;tool chain&quot;).</p>
<h4>Meer info</h4>
<p>Leden van Fronteers betalen 150 euro. Niet-leden betalen 250 euro. Beide bedragen zijn exclusief btw.</p>
<p>De workshop duurt de hele dag en is inclusief lunch.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshops-archief/advanced-sass-roy-tomeij/14-november-2014">14 november 2014</a>, bij Seats2Meet Utrecht CS</li>
<li><a href="/nl/workshops-archief/advanced-sass-roy-tomeij/27-november-2015">27 november 2015</a>, bij Seats2Meet Utrecht CS</li>
<li><a href="/nl/workshops-archief/advanced-sass-roy-tomeij/29-september-2016">Workshop: Advanced Sass, 29 september 2016</a>, bij U-trechters, Utrecht</li>
</ul>
