<h2>Beginnersworkshop: HTML/CSS, door Frances de Waal</h2>
<p>HTML is bedoeld voor de inhoud van een webpagina en CSS gebruik je om aan te geven hoe deze inhoud er op het beeldscherm uit ziet. HTML is niet moeilijk maar het is wel van belang dat je weet wat de goede gewoontes zijn. En hoe beter je de basis van CSS begrijpt, hoe eenvoudiger het zal worden om het gewenste resultaat te krijgen, en waardoor je zo efficiënt mogelijke CSS zult schrijven.</p>
<p>Deze workshop gaat in op die goede gewoontes van HTML, zoals de schrijfwijze, de structuur van een HTML-pagina en de structuur van de pagina-inhoud. Het hoe en waarom van het doctype, de character sets en metatags wordt behandeld en er wordt ingegaan op de belangrijkste HTML-elementen en -attributen, en hun toepassing.</p>
<p>Met de komst van HTML5 beschikken we over nieuwe elementen om de pagina-inhoud te groeperen en zo van een structuur te voorzien. En dan is er ook het HTML5 Document Outline Algorithm waarmee je op een geheel nieuwe wijze leert werken met koppen.</p>
<p>We zullen het doel van CSS behandelen en wanneer je iets aangeeft in CSS en vooral niet in HTML. En over de schrijfwijze van CSS, over de stylesheet en over de koppeling tussen de HTML pagina en de stylesheet. Verder komen de belangrijkste CSS eigenschappen aan bod, samen met hun waardes en hun toepassingen.</p>
<p>Deze workshop is bedoeld voor mensen die al werken met HTML en CSS en de basiskennis missen én voor degenen die er nog weinig vanaf weten, maar wel goed willen beginnen. Doel van de workshop is dat je in een texteditor eenvoudige webpaginas kunt maken en vormgeven. Vergeet niet om je laptop mee te nemen!</p>
<h4>Over de trainer</h4>
<p>De beginnersworkshop HTML/CSS zal gegeven worden door <a href="https://web.archive.org/web/20230927071752/https://waalweb.nl/">Frances de Waal</a>. Zij heeft ruim 14 jaar ervaring als frontender en docent, ondermeer voor <a href="http://www.w3devcampus.com/">W3C</a> en zij houdt zich dagelijks intensief bezig met toegankelijkheid, gebruiksvriendelijkheid en schone code.</p>
<h4>Meer info</h4>
<p>Leden van Fronteers betalen 150 euro. Niet-leden betalen 250 euro. Beide bedragen zijn exclusief btw.</p>
<p>De workshop duurt de hele dag en is inclusief lunch.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshops-archief/html-css-frances-de-waal/16-november-2011">16 november 2011</a>, bij Seats2Meet, Utrecht</li>
<li><a href="/nl/workshops-archief/html-css-frances-de-waal/25-november-2016">Workshop: HTML/CSS voor beginners, 25 november 2016</a>, bij Utrecht</li>
</ul>
