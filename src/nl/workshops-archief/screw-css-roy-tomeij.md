<h2>Workshop: Screw CSS! door Roy Tomeij</h2>
<p>LESS, Sass, Compass: allemaal tools om je leven als front-end developer leuker en makkelijker te maken. Niet weer steeds dezelfde selectors schrijven, geen pijnlijke processen meer om sprites te maken en het samenvoegen en minifyen van je code kun je volledig automatiseren.</p>
<p>Tijdens de workshop Screw CSS! leer je eerst de basisbeginselen over CSS pre-processors: wat zijn het, waarom zou je ze willen gebruiken, hoe werken ze en hoe verschillen Sass en LESS van elkaar? Daarna gaan we aan de slag met Sass, zodat je op basis van praktijkervaring leert wat je er allemaal mee kunt. Vervolgens gaan we verder met Sass en Compass, waarbij we onder andere het automatisch genereren van sprites en responsive design met Sass behandelen. Gedurende de workshop is er voldoende ruimte om het geleerde in praktijk te brengen.</p>
<p class="figure full-width bordered"><img src="/_img/workshops/screw-css-roy-tomeij/screw-css.jpg" width="550" height="257" loading="lazy" decoding="async" alt=""></p>
<p>Voor aanvang van de workshop ontvang je informatie over hoe je Sass, etc. op je laptop kunt compileren, zodat we tijdens de workshop meteen aan de slag kunnen. Ervaring in het schrijven van CSS is een vereiste.</p>
<p>De workshop Screw CSS! zal gegeven worden door <a href="http://roytomeij.com">Roy Tomeij</a>.</p>
<p>Leden van Fronteers betalen 100 euro. Niet-leden betalen 200 euro. Beide bedragen zijn exclusief btw.</p>
<p>De workshop duurt de hele dag en is inclusief lunch bij Seats2Meet. Een <a href="http://www.mindz.com/plazas/Seats2meet_com_Utrecht/pages/Routebeschrijving_en_contact">routebeschrijving</a> is te vinden op de site van Mindz.com</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geÃ¯nteresseerd zijn in de workshop, hou dan het href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Archief</h3>
<ul>
<li><a href="/nl/workshops-archief/screw-css-roy-tomeij/18-januari-2013">18 januari 2013</a>, bij Seats2Meet, Utrecht</li>
<li><a href="/nl/workshops-archief/screw-css-roy-tomeij/11-september-2012">11 september 2012</a>, bij Seats2Meet, Utrecht</li>
</ul>
