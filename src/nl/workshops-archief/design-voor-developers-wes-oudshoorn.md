<h2>Workshop: Design voor developers, door Wes Oudshoorn</h2>
<h3>Design voor developers</h3>
<p>In deze workshop word je een heel klein beetje designer. Je hebt aan het einde van de dag niet plotseling een verfijnde smaak, maar wel een aantal praktische hulpmiddelen.</p>
<p>Deze workshop is voor front-end en back-end developers die geloven dat design niet alleen een kleurtje is, en development niet alleen regels code. Design is hoe het werkt voor de gebruiker, niet hoe het eruit ziet. Gezien je als developer vaak met de werking bezig bent, ben je dus eigenlijk al een beetje designer. Bedenk maar eens hoe vaak je toch nog even een label in een formulier, een tekst op een knop, of een stap in een sign-up flow aanpast. Dat is design.</p>
<p>In deze workshop leer je voornamelijk wat je zelf wilt leren. De hele dag kunnen we tussen de stof door praktijkvoorbeelden of -problemen behandelen. We kijken dan hoe je dit kunt (of had kunnen) aanpakken.</p>
<h3>De stof</h3>
<ul>
<li>Wat is nou eigenlijk (goed) design?</li>
<li>Hoe zet ik een pagina in elkaar?</li>
<li>Mentale modellen van onze gebruikers</li>
<li>Responsive design: van 1 tot X kolommen.</li>
<li>Kleuren, lettertypes en grids</li>
<li>Firmitas, utilitas, venustas</li>
<li>Keep It Simple Stupid</li>
<li>Hoe doen we een simpele usertest?</li>
<li>Samenwerken tussen design en development</li>
<li>6-8-5 sketches</li>
<li>Vragen om de designer scherp te houden</li>
<li>Stakeholders en klanten: hoe manage je ze!?</li>
<li>Hoe vind ik inspiratie en word ik een betere designer?</li>
</ul>
<h3>Jij als deelnemer</h3>
<ul>
<li>Je bent niet bang om lelijke schetsen te maken</li>
<li>Je neemt praktische problemen mee om te bespreken</li>
<li>Je bent minimaal 1 keer per maand gefrustreerd over samenwerken met designers</li>
<li>Je bent niet bang om jezelf ook een beetje designer te gaan voelen</li>
<li>Je hebt een laptop of tablet bij je</li>
</ul>
<h3>Over Wes</h3>
<p>Ik ben Wes Oudshoorn, 25 jaar, co-founder van AppSignal en freelance designer en al jarenlang lid van Fronteers. Ik heb geen design-opleiding. Ik heb niet alle antwoorden. Wat ik wel heb is 10 jaar ervaring als designer voor kleine klanten, grote klanten en eigen projecten. Ik kan zelf vrij aardig front-enden, al doe ik het niet zoveel meer. Ik werk het liefste samen in teams met developers, marketeers, copy-writers en al het andere grut wat aan wil haken. Ik geloof dat iedereen een beetje designer is.</p>
<h3>Meer info</h3>
<p>Leden van Fronteers betalen 100 euro. Niet-leden betalen 200 euro. Beide bedragen zijn exclusief btw.</p>
<p>De workshop duurt de hele dag en is inclusief lunch bij Seats2Meet. Een <a href="https://www.seats2meet.com/locations/85/Seats2meet_com_Utrecht_CS">routebeschrijving</a> is te vinden op de site van Seats2Meet.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geÃ¯nteresseerd zijn in de workshop, hou dan het href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Archief</h3>
<ul>
<li><a href="/nl/workshops-archief/design-voor-developers-wes-oudshoorn/30-mei-2014">30 mei 2014</a>, bij Seats2Meet, Utrecht</li>
</ul>
