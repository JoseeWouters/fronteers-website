<h2>Workshop: Interactieve visualisaties - met webtechnieken zoals CSS, SVG en Canvas, door Arjan Eising</h2>
<p>Met visualisaties kan content op webpagina's aantrekkelijker en duidelijker worden gemaakt. Denk aan een interactieve infographic om data weer te geven, of een animatie om iets duidelijker uit te leggen dan met een afbeelding. Tijdens deze workshop leer je de basisbeginselen van visualisaties met CSS, SVG en Canvas.</p>
<p>Van elk van de drie technieken leer je tijdens de workshop hoe je vormen, teksten en afbeeldingen op het scherm kunt tekenen. Ook leer je hoe je een animatie bedenkt en uitwerkt. In combinatie met JavaScript bouw je de figuren dynamisch op, en werk je met de invoer van gebruikers.</p>
<p>Tijdens de dag zijn er enkele hands-on opdrachten. Afgesloten wordt met een eindopdracht of een eigen visualisatie. Opgedane kennis is breed toepasbaar bij het bouwen van websites.</p>
<p>Om het maximale uit deze workshop te halen, is een goede basiskennis van HTML, CSS en JavaScript vereist. Meer ervaring met die technieken, is alleen maar beter.</p>
<h4>Over Arjan Eising</h4>
<p>Arjan schrijft JavaScript voor opdrachtgevers groot en klein sinds de derde klas van de middelbare school. Visueel is veel meer mogelijk dan toen, en van die mogelijkheden maakt hij graag zowel experimenteel als praktisch gebruik. Naast werk als freelancer is hij actief als vrijwilliger en bestuurslid bij Fronteers.</p>
<h3>Meer info</h3>
<p>Als deelnemer beschik je over een laptop met diverse browsers en een editor-of-choice en een goede basiskennis van HTML, CSS en JavaScript.</p>
<p>De workshop Interactieve Visualisaties zal worden gegeven door Arjan Eising.</p>
<p>Leden van Fronteers betalen 100 euro. Niet-leden betalen 200 euro. Beide bedragen zijn exclusief btw.</p>
<p>De workshop duurt de hele dag en is inclusief lunch bij Seats2Meet in Utrecht. Een <a href="https://www.seats2meet.com/locations/85/Seats2meet_com_Utrecht_CS">routebeschrijving</a> is te vinden op de site van Seats2Meet.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je ge√Ønteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshop-archief/interactieve-visualisaties-arjan-eising/3-november-2015">3 november 2015</a>, bij Seats2Meet Utrecht CS</li>
<li><a href="/nl/workshop-archief/interactieve-visualisaties-arjan-eising/8-december-2015">8 december 2015</a>, bij Seats2Meet Utrecht CS</li>
</ul>
