<h2>Workshop ES6</h2>
<p>ES6 is de afkorting van “EcmaScript 6”, het is de officiële standaarddefinitie van de programmeertaal JavaScript. ES6 is oorspronkelijk vastgelegd in de zomer van 2015 en heet daarom ook wel ES2015. Het is de opvolger van het aloude JavaScript en biedt ondersteuning voor nieuwe programmeerconcepten zoals classes en arrow functions. ES6 is voor een groot deel bedoeld om oorspronkelijke zwakke punten in het JavaScript-design op te lossen.</p>
<p>Niet alle browsers ondersteunen echter ES6 in gelijke mate. In deze workshop leer je de nieuwe concepten van ES6 en kun je deze toepassen in een praktische situatie. Ook leer je hoe je ES6-code eventueel geautomatiseerd kunt omzetten naar ‘oude’ code, zodat je code op alle browsers en apparaten goed draait. We gaan ervan uit dat je over basiskennis van JavaScript beschikt, deze wordt niet apart uitgelegd. Zie hiervoor eventueel de workshop JavaScript 101, die ook door Fronteers wordt aangeboden. De workshop is praktisch van opzet, met naast de theorie, voldoende tijd voor hands-on oefeningen en ondersteuning.</p>
<h4>Wat wordt er behandeld?</h4>
<ul>
<li>Wat is ES6, why ES6?</li>
<li>Wat betekenen al die andere termen zoals ES2016, ES2017 en ESNext?</li>
<li>Nieuwe keywords: let, const, import, export, module, en meer</li>
<li>Block scope</li>
<li>Arrow functions</li>
<li>Optionele parameters</li>
<li>Default parameters</li>
<li>Rest parameters</li>
<li>Werken met de Spread operator</li>
<li>Classes</li>
<li>Verbeterde arrays: Maps en Sets</li>
<li>Over transpiling &amp; het gebruik in huidige browsers.</li>
<li>Gebruik van ES6 in frameworks als Angular, React en Vue.</li>
</ul>
<h4>Over de trainer</h4>
<p>Peter Kassenaar is auteur van vele boeken over algemeen pc-gebruik, programmeertalen en internettechnieken. Hij is gespecialiseerd in front-endtools, -frameworks en webapplicaties. Via zijn eigen bedrijf verzorgt hij  trainingen op deze gebieden voor bedrijven en organisaties. De persoonlijke website van Peter is te vinden <a href="https://www.kassenaar.com">www.kassenaar.com</a>. Je kunt hem volgen op twitter via <a href="https://www.twitter.com/PeterKassenaar">@PeterKassenaar</a>. Kijk voor meer informatie ook op <a href="https://www.angulartraining.nl">www.angulartraining.nl</a>.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshop-archief/es6/es6-29-maart-2019">ES6, 29 maart 2019</a>, bij Social Impact Factory, Utrecht</li>
</ul>
