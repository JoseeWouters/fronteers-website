<h2>Workshop: Adaptief Ontwikkelen, door Vasilis van Gemert</h2>
<p>Het web is complex. Duizenden verschillende schermgroottes, tientallen interactievormen, fluctuerende internetverbindingen, supersnelle computers en supertrage apparaatjes. Een website moet zich aan kunnen passen aan het apparaat van de gebruiker. Een ontwerp van 1024 pixels breed is niet meer van deze tijd. Maar wat dan wel? En belangrijker, hoe bouw je dat?</p>
<p class="figure full-width bordered"><img src="/_img/cursussen/adaptief-ontwikkelen-vasilis-van-gemert/adaptief-ontwikkelen-feb-2014.jpg" width="800" height="305" loading="lazy" decoding="async" alt=""></p>
<p>In deze workshop bekijken we verschillende frontend technieken die we kunnen gebruiken om websites te optimaliseren voor dit vreemde, rare web. We kijken naar relatieve units, <strong>media queries</strong>, verschillende <strong>image replacement</strong> technieken. We onderzoeken een aantal tactieken om om te gaan met verschillende input methodes en we bekijken hoe die verschillende events nu eigenlijk werken. Er zijn inmiddels flink wat lekker flexibele layout-technieken toegevoegd aan CSS. Hoe werken ze, en wanneer kan je ze goed gebruiken.</p>
<p class="figure full-width bordered"><img src="/_img/cursussen/adaptief-ontwikkelen-vasilis-van-gemert/adaptief-ontwikkelen.jpg" width="640" height="269" loading="lazy" decoding="async" alt=""></p>
<h3>Ervaringen van eerdere deelnemers</h3>
<p class="source"><cite><a href="http://www.springest.nl/fronteers/adaptief-ontwikkelen#ervaringen">Hidde de Vries</a></cite></p>
<blockquote>
<p>De cursus adaptief ontwikkelen van Fronteers was erg interessant en bood een goed overzicht van de stand van zaken op het gebied van dit deelgebied van front-end webdevelopment. In een kleine groep veel kunnen leren en experimenteren. Ik ga zeker opnieuw een cursus volgen bij Fronteers!</p>
</blockquote>
<p class="source"><cite><a href="https://twitter.com/kjvdven/status/65421448042381312">Kris van der Ven</a></cite></p>
<blockquote>
<p>De #Fronteers cursus adaptief ontwikkelen, was zeker de moeite waard! Genoeg inspiratie opgedaan.</p>
</blockquote>
<p class="source"><cite><a href="https://twitter.com/grimmweb/status/439452469484322817">Hans Grimm</a></cite></p>
<blockquote>
<p>Was een leerzaam en inspirerend dagje workshoppen met @vasilis over adaptief ontwikkelen. Tips, tricks &amp; nifty tools. Yay! :)</p>
</blockquote>
<h3>Meer info</h3>
<p>Van deelnemers wordt verwacht dat ze ervaring hebben met het bouwen van websites met behulp van CSS. Voor beginners zal de workshop waarschijnlijk intensief zijn, voor gevorderden vooral informatief.</p>
<p>De workshop Adaptief ontwikkelen zal gegeven worden door <a href="http://vasilis.nl/">Vasilis van Gemert</a>.</p>
<p>Leden van Fronteers betalen 100 euro. Niet-leden betalen 200 euro. Beide bedragen zijn exclusief btw.</p>
<p>De workshop duurt de hele dag en is inclusief lunch bij Seats2Meet. Een <a href="https://www.seats2meet.com/locations/85/Seats2meet_com_Utrecht_CS">routebeschrijving</a> is te vinden op de site van Seats2Meet.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je ge√Ønteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshop-archief/adaptief-ontwikkelen-vasilis-van-gemert/20-maart-2014">20 maart 2014</a>, bij Seats2Meet Utrecht CS</li>
<li><a href="/nl/workshop-archief/adaptief-ontwikkelen-vasilis-van-gemert/28-februari-2014">28 februari 2014</a>, bij Seats2Meet Utrecht CS</li>
<li><a href="/nl/workshop-archief/adaptief-ontwikkelen-vasilis-van-gemert/3-mei-2011">3 mei 2011</a>, bij Seats2Meet, Utrecht</li>
<li><a href="/nl/workshop-archief/adaptief-ontwikkelen-vasilis-van-gemert/8-maart-2011">8 maart 2011</a>, bij Seats2Meet, Utrecht</li>
</ul>
