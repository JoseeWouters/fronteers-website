<h2>Workshop: Praktisch HTML5, door Peter Beverloo</h2>
<p>In deze cursus zul je uitgebreid kennismaken met HTML5: van de eigenlijke definitie tot de kernpunten die deze beweging tot een succes maken. Wat houdt de term HTML5 eigenlijk in, wat verstaat de klant eronder en wat betekent het voor je dagelijkse werk?</p>
<p>Met een goede mix van theorie (geschiedenis, semantiek, APIs en toegankelijkheid) en praktijk (o.a. canvas en SVG) maak je kennis met de mogelijkheden die moderne browsers voor websites nu al bieden of op korte termijn zullen gaan bieden. Na afloop heb je meer dan genoeg informatie om zelf onderzoek te starten naar de onderwerpen die jou interesseren.</p>
<p>De cursus is gericht op de front-end ontwikkelaar die graag meer wil leren over de laatste versie van HTML5. Er wordt van je verwacht dat je ervaring hebt met HTML, CSS en JavaScript. Voor beginners zal de cursus waarschijnlijk intensief zijn, voor gevorderden vooral informatief.</p>
<p>De cursus Praktisch HTML5 zal gegeven worden door <a href="http://peter.sh">Peter Beverloo</a></p>
<p>Leden van Fronteers betalen 100 euro. Niet-leden betalen 200 euro. Beide bedragen zijn exclusief btw.</p>
<p>Zoals <a href="/blog/2011/04/cursussen-update-april">eerder gemeld</a> hebben we om uit de kosten te komen de prijzen verhoogd. Mede dankzij alle positieve reacties en het feit dat men in evaluaties vaker wel dan niet aangaf dat cursussen te goedkoop waren, denken wij dat deze nieuwe prijzen nog steeds interessant genoeg zijn.</p>
<p>De cursus duurt de hele dag en is inclusief lunch bij Seats2Meet. Een <a href="https://web.archive.org/web/20130908092811/http://www.mindz.com/plazas/Seats2meet_com_Utrecht/pages/Routebeschrijving_en_contact">routebeschrijving</a> is te vinden op de site van Mindz.com</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je ge√Ønteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshop-archief/praktisch-html5-peter-beverloo/25-mei-2011">25 mei 2011</a>, bij Seats2Meet, Utrecht</li>
</ul>
