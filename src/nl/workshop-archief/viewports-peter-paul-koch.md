<h2>Workshop: Viewports, door Peter-Paul Koch</h2>
<p>Is de viewport workshop iets voor jou? Probeer de volgende zin te begrijpen, inclusief de Engelse termen die we niet gaan vertalen:</p>
<p class="source"><cite>Peter-Paul Koch</cite></p>
<blockquote>
<p>Als je eenmaal de dimensies van de layout viewport gelijk hebt gemaakt aan die van de ideal viewport, kan je de device-width media query gebruiken om die dimensies uit te lezen, en daarmee een idee te krijgen van het apparaat waar je website op draait.</p>
</blockquote>
<ol>
<li>Als je precies begrijpt wat dit allemaal betekent, en je wenkbrauwen fronst bij de fout die er in staat, is deze workshop niet voor jou. Je kunt niets meer leren.</li>
<li>Als je gillend wegrent van zoveel technische termen en er niets van wilt weten, is deze workshop ook niet voor jou. Viewports zijn ingewikkeld.</li>
<li>Als je het idee hebt dat dit te maken heeft met responsive design, en je er graag iets meer over wilt weten, vooral over die fout, dan is deze workshop voor jou.</li>
</ol>
<p class="figure full"><img src="/_img/workshops/viewports-ppk.jpg" width="800" height="301" loading="lazy" decoding="async" alt=""></p>
<h3>Wat je leert</h3>
<p>In deze eendaagse workshop zal PPK, die meer tijd aan de viewport heeft besteed dan wie dan ook die geen professionele browsermaker is, het volgende uitleggen:</p>
<ul>
<li>Hoeveel viewports zijn er? (Spoiler: drie)</li>
<li>Waarom hebben we er zo veel nodig? (Spoiler: daar zijn verbazend goede redenen voor)</li>
<li>Hoe werken de meta viewport en media queries? (Spoiler: goed, zolang je niet te ingewikkelde dingen probeert.)</li>
<li>En resolutie? Wat is DPR? (Spoiler: niet wat je verwacht)</li>
<li>Waarom werkt responsive design? (Niet hoe. Waarom.)</li>
</ul>
<h3>Extra info</h3>
<p>We hopen ook dat je echte problemen die je bij echte websites tegenkomt, naar de workshop meeneemt. We hebben wat tijd om die problemen te behandelen, ofwel plenair ofwel een-op-een. Echte problemen zijn de beste manier om complexe onderwerpen als de viewport te leren begrijpen.</p>
<p class="source"><cite>Peter-Paul Koch</cite></p>
<blockquote>
<p>O, en neem apparaten mee. Veel, liefst zeldzame, apparaten.</p>
</blockquote>
<h3>Over Peter-Paul Koch</h3>
<p>De workshop Viewports zal gegeven worden door <a href="http://quirksmode.org/about/">Peter-Paul Koch</a>.</p>
<p>Peter-Paul Koch is mobile platform strategist (wat dat ook moge zijn), browseronderzoeker, consultant, en trainer in Amsterdam. Hij specialiseert zich in het mobiele web, en dan speciaal onderzoek naar mobiele browsers en de verschillen tussen webontwikkeling voor mobiel en voor desktop.</p>
<p>Hij is bekend geworden met zijn <a href="http://quirksmode.org/compatibility.html">browseronderzoek</a>, stichtte Fronteers, en adviseert browsermakers over hun implementatie van de webstandaarden.</p>
<p>In 2009 ging hij van desktop naar mobiel over, en richtte zich vooral op de twee aspecten van mobiel die anders zijn dan desktop: de touch events en viewport. Dit laatste is het onderwerp van deze workshop.</p>
<p>Op het web staat hij algemeen bekend als ppk.</p>
<h3>Kosten</h3>
<p>Leden van Fronteers betalen 100 euro. Niet-leden betalen 200 euro. Beide bedragen zijn exclusief  btw.</p>
<p>De workshop duurt de hele dag en is inclusief lunch bij Seats2Meet. Een <a href="https://web.archive.org/web/20130908092811/http://www.mindz.com/plazas/Seats2meet_com_Utrecht/pages/Routebeschrijving_en_contact">routebeschrijving</a> is te vinden op de site van Mindz.com</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je ge√Ønteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshop-archief/viewports-peter-paul-koch/18-april-2014">18 april 2014</a>, bij Seats2Meet Utrecht CS</li>
</ul>
