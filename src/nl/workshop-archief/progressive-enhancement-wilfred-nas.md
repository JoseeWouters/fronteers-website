     <h2>Workshop: Progressive Enhancement door Wilfred Nas</h2>
     <p>Tijdens de workshop ga je leren hoe en waarom je progressive enhancement zou moeten toepassen. Leer hoe je op een makkelijke manier je website of je applicatie voor zo veel mogelijk mensen en situaties beschikbaar maakt. Laat Wilfred Nas je aan de hand van een aantal voorbeelden op een simpele manier de voordelen van progressive enhancement zien. Leer dat iets bouwen op een defensieve manier je wijze van JavaScript schrijven op een positieve manier beïnvloedt en je helpt om snellere sites bouwen.</p>
     <p>Iedereen heeft tegenwoordig een snelle verbinding en is altijd online wordt steeds vaker gezegd. Tijdens de workshop gaan we het hebben over randgevallen waar je misschien nog nooit over nagedacht hebt. Hoe kun je bijvoorbeeld Google Maps of Slack bouwen op een dusdanige wijze dat het zelfs zonder JavaScript nog functioneel kan zijn. Deze dag gaat niet over het afzweren van JavaScript, maar om het zien van het alternatief.</p>
     <p>We gaan kijken waar CSS3 en HTML5 je minder afhankelijk van JavaScript kunnen maken. In deze workshop leer je dat progressive enhancement niet alleen is voor de enkeling zonder JavaScript maar dat het iedere bezoeker kan helpen en zelfs de onderhoudbaarheid van je product kan verbeteren.</p>
     <h3>Over Wilfred</h3>
     <p>Wilfred Nas is een freelance front end developer die al meer dan 20 jaar web ervaring meebrengt alsmede een grote liefde voor webstandaarden en semantisch correcte HTML. Hij werkte onder andere voor bedrijven als Cito, Essent, KLM, Schiphol, ING, Microsoft, ANWB, ABN-Amro en vele andere…<br>Op twitter kun je hem volgen als <a href="https://twitter.com/wnas">@wnas</a> en op <a href="http://wnas.nl/">wnas.nl</a> probeert hij af en toe iets meer dan 140 karakters te gebruiken om een punt te maken.</p>
     <h3>Praktische info</h3>
     <p>Voor deze workshop is een basiskennis van HTML, CSS en JavaScript vereist. Vergeet niet een laptop mee te nemen zodat je mee kan doen met de workshop.</p>
     <p>Leden van Fronteers betalen 150 euro. Niet-leden betalen 250 euro. Beide bedragen zijn exclusief btw.</p>
     <p>De workshop duurt de hele dag en is inclusief lunch.</p>
     <h3>Opgave</h3>
     <p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
     <h3>Deze workshop is in het verleden gegeven op de volgende data: </h3>
     <ul>
      <li><a href="/nl/workshop-archief/progressive-enhancement-wilfred-nas/18-augustus-2017">18 augustus 2017</a>, bij Utrecht</li>
     </ul>
