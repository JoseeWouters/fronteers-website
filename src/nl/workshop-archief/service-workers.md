     <h2>Workshop: Service workers, de motor van de Progressive Web App door Anne Fortuin en Jurgen Belien</h2>
     <p>De motor van een <a href="https://developers.google.com/web/progressive-web-apps/">Progressive Web App</a> (PWA) is de service worker. Met een <a href="https://developers.google.com/web/fundamentals/getting-started/primers/service-workers">service worker</a> — een script dat op de achtergrond in je browser draait, waarmee je dingen kan doen zonder gebruikersinteractie — kan je bijvoorbeeld push notifications gebruiken, data offline opslaan en synchroniseren als er een netwerkverbinding is. Daarnaast kan je je  website er razendsnel mee maken: zo geef je je bezoeker een <em>app-like</em> experience.</p>
     <h4>Wat gaan we doen?</h4>
     <p>We gaan een service worker bouwen in een bestaande (eenvoudige) website. Eventueel kun je hem in een eigen, bestaand project inbouwen. Daarmee leg je de basis voor een volwaardige PWA.</p>
     <h4>Je leert...</h4>
     <ul>
      <li>Wat een service worker is, hoe je hem aan de praat krijgt en welke mogelijkheden het heeft</li>
      <li>Wat een service worker doet binnen een Progressive Web App</li>
      <li>Hoe je je website offline laat werken</li>
      <li>Hoe je een push notification naar je bezoeker stuurt</li>
      <li>Hoe je background sync gebruikt om een actie ‘later’ uit te laten voeren</li>
      <li>Hoe je de performance van je website een enorme boost kan geven dankzij caching en offline storage</li>
     </ul>
     <h4>Hebben we tijd over?</h4>
     <p>Hoe je Google’s SW Toolbox gebruikt om het jezelf makkelijk te maken.</p>
     <h4>Praktische info</h4>
     <p>Degelijke kennis van JavaScript en ES6 is vereist. Omdat Promises een grote rol spelen in service workers, is het handig als je daarmee uit de voeten kan (tip: volg de korte <a href="https://www.youtube.com/watch?v=FN5Qi2GnyxM&amp;list=PLAwxTw4SYaPmZGMuq7zMTjCH2n3Llk8h0">Udacity course op YT</a>).<br>Neem je laptop mee, want je gaat natuurlijk zelf aan de slag!</p>
     <p><strong>Let op:</strong> hoewel service workers ook werken in Firefox en Opera, zijn de DevTools van Chrome het meest ontwikkeld en gaan we er vanuit dat je daarmee developt en debugt.</p>
     <p>Leden van Fronteers betalen 150 euro. Niet-leden betalen 250 euro. Beide bedragen zijn exclusief btw.</p>
     <p>De workshop duurt de hele dag en is inclusief lunch.</p>
     <h3>Opgave</h3>
     <p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
     <h3>Deze workshop is in het verleden gegeven op de volgende data: </h3>
     <ul>
      <li><a href="/nl/workshop-archief/service-workers/15-september-2017">15 september 2017</a>, bij Utrecht</li>
     </ul>
