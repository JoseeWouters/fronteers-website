<h2>Workshop: Creatieve Data Visualisatie Technieken door Nadieh Bremer</h2>
<p>Verbreed je horizon over wat er mogelijk is naast de standaard set aan grafieken. Leer om niet meer na te denken over de limitaties van programma's, maar om juist visualisaties te ontwerpen die de inzichten op een effectieve manier weergeven naast dat ze er ook uniek en interessant uit zien. Krijg meer zelfvertrouwen in het kiezen van de beste vorm voor je data en sta meer open om creatiever te zijn binnen de programma's die je gebruikt.</p>
<p>Data visualisatie is overal te vinden tegenwoordig. Online magazines, applicaties en admin interfaces hebben grafieken omarmt en je kunt nier meer op een kantoor rond lopen zonder ten minste een paar grafieken ergens op iemands scherm te zien. En dat is een goede ontwikkeling aangezien wij, als visuele wezens, veel beter en sneller zijn om trends en patronen te ontdekken als de data visueel is gemaakt. Echter, met zoveel programma's die binnen een minuut een grafiek op je beeld hebben staan, kan je makkelijk vast komen te zitten in het nadenken over de grafiek vorm. Altijd maar gaan voor een staaf of lijn diagram, zonder echt na te denken over de effectiviteit.</p>
<h3>Wat leer je?</h3>
<ul>
<li>Wat zijn de stappen in het data visualisatie proces?</li>
<li>Hoe bedenk je ideeën en concepten om te visualiseren?</li>
<li>Verbreed je horizon over de verschillende grafiek vormen die worden gebruikt door professionals</li>
<li>Hoe maak je een meer creatieve benadering van toepassing op het maken van bijzondere, maar functionele en gebruikersvriendelijke data visualisaties?</li>
<li>Hoe kan je &quot;design with code&quot; toepassen door zo snel mogelijk met de echte data bezig te gaan en daardoor betere design keuzes te maken?</li>
</ul>
<h3>Praktische info:</h3>
<p>Enige basiskennis over de standaard vormen van data visualisaties is handig. Dit is geen tool workshop waarbij we ingaan op het leren van programma-specifieke vaardigheden (bijv. Tableau of d3.js). In plaats daarvan zullen we ons richten op hoe data visualisaties effectiever, aantrekkelijker en boeiender gemaakt kunnen worden.</p>
<p>Een laptop is niet noodzakelijk, maar wel handig als je op zoek wilt naar inspiratie of data voor sommige opdrachten.</p>
<p>Leden van Fronteers betalen 150 euro. Niet-leden betalen 250 euro. Beide bedragen zijn exclusief btw.</p>
<p>De workshop duurt de hele dag en is inclusief lunch.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshop-archief/creatieve-data-visualisatie-nadieh-bremer/28-april-2017">Creatieve Data Visualisatie Technieken, 28 april 2017</a>, bij De Grote Werf, Utrecht</li>
</ul>
