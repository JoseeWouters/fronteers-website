<h2>Workshop: Front-end Tooling, door Joel Kuijten</h2>
<p>Om je te ondersteunen bij het maken van websites en front end applicaties is er ontzettend veel tooling beschikbaar en er komen bijna wekelijks nieuwe tools bij. Dat allemaal bijhouden kost een hoop tijd en moeite, maar ten minste enige basiskennis hebben van deze tools kan je helpen in je dagelijkse werk. <br>Kan jouw werk makkelijker of sneller gemaakt worden of wellicht met minder fouten? Wanneer kies je welke tool en wanneer juist niet, is zo’n tool iets voor jou en je collega’s en welk effect heeft het op jullie werkwijze?</p>
<p>In deze workshop maak je kennis met een groot gedeelte van deze tools en leer je waar je ze voor in kunt zetten, waar ze goed in zijn en hoe je ze kan gebruiken. Na deze workshop zul je zelf inschattingen kunnen maken welke bestaande en nieuwe tool(s), voor jou en jouw manier van werken, het beste zijn. En heb je genoeg kennis van het tooling landschap om bij te kunnen dragen bij beslissingen en gesprekken over het gebruik van deze tools.</p>
<p>Deze workshop wordt gegeven door <strong>Joël Kuijten</strong>, een front end developer die de nodige ervaring met het gebruik van deze tools heeft. Ook heeft hij meegemaakt wat voor effect het gebruik van deze tooling op diverse teams en hun werkwijze heeft gehad.</p>
<p>Onderwerpen die tijdens deze workshop in ieder geval behandeld zullen worden zijn:</p>
<ul>
<li>NPM</li>
<li>Node</li>
<li>Gulp</li>
<li>ESLint</li>
<li>StyleLint</li>
<li>EditorConfig</li>
<li>Prettier</li>
<li>Git en Git Hooks</li>
<li>Sass</li>
<li>PostCSS</li>
<li>Babel</li>
<li>Webpack</li>
<li>Parcel</li>
<li>Rollup</li>
<li>Esprima</li>
<li>Yarn</li>
</ul>
<p>Maar als je zelf tools hebt waar je graag meer zou willen weten of waar je wat hulp bij kunt gebruiken, laat het dan weten dan kijken we samen met Joël of we dat in de workshop kunnen meenemen.</p>
<h3>Opgave</h3>
<p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
<h3>Deze workshop is in het verleden gegeven op de volgende data: </h3>
<ul>
<li><a href="/nl/workshop-archief/workshop-tooling-door-joel-kuijten/front-end-tooling">Front-end tooling, 21 september 2018</a>, bij Utrecht</li>
<li><a href="/nl/workshop-archief/workshop-tooling-door-joel-kuijten/front-end-tooling-28-juni-2019">Front-end tooling, 28 juni 2019</a>, bij Utrecht</li>
</ul>
